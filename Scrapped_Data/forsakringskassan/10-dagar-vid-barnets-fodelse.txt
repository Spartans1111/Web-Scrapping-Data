10-dagar vid barnets födelse

Teckenspråk :
10 dagar 7 minuter
Den här filmen vänder sig till dig som vill få information om hur du anmäler 10-dagars ledighet vid barnets födelse : https://youtu.be/UWjBx7TMgEA

Den förälder som inte föder barnet har rätt att vara ledig från arbetet och få ersättning för 10 dagar i samband med att barnet föds. Det gäller även dig som avstår från a‑kassa eller egenföretagare. Ersättningen kallas 10-dagar eller tillfällig föräldrapenning i samband med barns födelse.

Vem kan få ersättning för 10‑dagar?
Ersättningen betalas i första hand ut till den förälder som inte föder barnet. Även andra närstående personer kan ha rätt till ersättning. Ett exempel är om du är ensamstående. Ett annat är om den andra föräldern vårdas på sjukhus och inte har möjlighet att använda dagarna innan det gått 60 dagar sen du och barnet kom hem från förlossningen.
Du som tar ut 10‑dagar måste vara försäkrad i Sverige. Det är du i regel om du bor och arbetar här. Om du bor eller arbetar i olika länder kan det finnas undantag, liksom om du nyligen flyttat hit. Barnet måste bo i Sverige, inom EU/EES eller i Schweiz.

Hur mycket pengar kan jag få?
I Kassakollen kan du enkelt och snabbt se ungefär hur mycket du får för dina 10‑dagar. Du får knappt 80 procent av din lön.

Så ansöker du om ersättning för 10‑dagar
Ansök : När du har börjat arbeta eller söka arbete igen loggar du in på Mina sidor för att ansöka om pengar för de dagar du varit ledig. Du måste ta ut 10‑dagarna innan det har gått 60 dagar sedan hemkomsten efter förlossningen. Kom ihåg att ansöka senast 90 dagar efter den första dagen som du var hemma med barnet.

Utbetalning
Ditt föräldraskap måste vara fastställt innan du kan få ersättning för 10-dagar, men kom ihåg att du måste ansöka senast 90 dagar efter den första dagen som du var hemma med barnet. Om du är gift med den som födde barnet behöver du inte bekräfta föräldraskapet.
Under barnets första 14 dagar kan du bekräfta föräldraskapet digitalt på Skatteverkets webbplats. Detta gäller för barn födda 1 januari 2022 eller senare.

Bekräfta att du blivit förälder (skatteverket.se)Länk till annan webbplats, öppnas i nytt fönster. : https://www.skatteverket.se/bekr%C3%A4ftaf%C3%B6r%C3%A4ldraskap
Utbetalningsdatum och handläggningstider : https://www.forsakringskassan.se/privatperson/utbetalningsdatum-och-handlaggningstider

När syns utbetalningen på Mina sidor?
Du kan se din utbetalning en bankdag innan pengarna kommer.

Hjälp oss göra vår webbplats bättre
Svara på enkäten och berätta vad du tycker om webbplatsen.

Frågor och svar :
1. Vi har fått tvillingar – får vi fler än 10‑dagar då?
Ja, du får alltid ersättning för 10 dagar per barn. Vid tvillingfödsel får du 20 dagar, vid trillingfödsel 30 dagar, och så vidare.

2. Får jag pengar för lördagar och söndagar?
Ja, om du skulle ha arbetat lördag och söndag så kan du få ersättning även för dessa dagar.

3. Kan jag vara hemma halva dagar?
Ja, det går bra. Du kan ta ut ersättning för 25, 50 eller 75 procent av din vanliga arbetstid. Du kan alltså ta ut 20 halva dagar istället för 10 hela. Du kan även ta ut 1/8-dels dagar, som motsvarar 12,5 % av normalarbetstiden.

4. Kan jag ansöka på webben om jag har skyddade personuppgifter?
Nej, du kan inte ansöka eftersom det kräver inloggning med personnummer. Ring till Försäkringskassan så skickar vi hem en blankett till dig. Tänk på att Försäkringskassan måste få din ansökan senast 90 dagar efter den första dagen som du var hemma med barnet.

5. Kan jag ansöka på Mina sidor om jag eller den andra föräldern har ett utländskt personnummer?
Nej. För att kunna ansöka om 10-dagar på Mina sidor måste båda föräldrarna ha svenska personnummer eller samordningsnummer.
Om du har svenskt personnummer eller samordningsnummer men inte den andra föräldern kan du istället ansöka på blankett. Ring kundcenter på 0771‑524 524 för att beställa en blankett. Du kan inte ladda ner blanketten här på webbplatsen.

6. Jag ska bli förälder på egen hand. Kan en närstående få ersättning för 10‑dagar?
Om föräldern som varit gravid är ensamstående kan Försäkringskassan bevilja en annan person de tio dagarna istället. En förutsättning för att kunna få ersättning för dessa dagar är att man avstår från sitt arbete. För att en närstående ska få rätt till ersättning måste du kontakta Försäkringskassan.

7. Jag är förälder till ett barn som ska få ett yngre syskon men jag är inte förälder till det nyfödda barnet. Kan jag få ersättning för 10‑dagar för att ta hand om mitt barn?
Ja. Om du är förälder till ett äldre barn i familjen men inte förälder till det nyfödda barnet, kan du använda dagarna för att vårda det äldre barnet. Du och det nyfödda barnets förälder måste vara överens. Barnets förälder måste kontakta Försäkringskassan för att du ska få rätt till ersättning.
