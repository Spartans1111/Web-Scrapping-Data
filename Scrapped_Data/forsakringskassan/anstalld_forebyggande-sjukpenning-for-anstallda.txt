Förebyggande sjukpenning för anställda
Teckenspråk : https://youtu.be/XlW7Ju9l-_k
Om du behöver avstå från att arbeta på grund av en medicinsk behandling eller rehabilitering kan du få förebyggande sjukpenning. Behandlingen eller rehabiliteringen ska syfta till att förebygga eller förkorta sjukdom.

Kan jag få förebyggande sjukpenning?
Du kan få förebyggande sjukpenning om du
- har en ökad sjukdomsrisk eller en sjukdom som riskerar att påverka din arbetsförmåga
- behöver avstå från arbete på grund av behandlingen eller rehabiliteringen, under minst en fjärdedel av din arbetstid per dag
- har blivit ordinerad behandlingen av en läkare
- är försäkrad i Sverige.

Hur mycket pengar kan jag få?
Förebyggande sjukpenning ger dig knappt 80 procent av din inkomst upp till inkomsttaket på 43 750 kronor i månaden. Som mest kan du får 1 116 kronor per dag (7 dagar i veckan) före skatt.

Hur ansöker man?
Först måste du träffa en läkare som skriver ett utlåtande med en behandlingsplan. Behandlingsplanen ska godkännas av Försäkringskassan. Sedan ansöker du om att få sjukpenningen utbetald. Så här går det till
1. Din läkare skriver ett utlåtande med en behandlingsplan
2. Du ansöker om att Försäkringskassan ska godkänna behandlingsplanen
Du kan bifoga läkarutlåtandet och behandlingsplanen digitalt när du ansöker. Om du har fått dem i pappersform kan du ta en bild med telefonen eller skanna in dem för att kunna bifoga digitalt.
3. Försäkringskassan skickar ett beslut om att behandlingsplanen är godkänd eller inte godkänd
Från att din ansökan om att godkänna behandlingsplanen kommer in tar det normalt 30 dagar att handlägga ditt ärende. Om vi behöver fler uppgifter kan det ta längre tid.
4. Du ansöker om förebyggande sjukpenning
Du kan ansöka löpande eller när hela behandlingen är klar. När du ansöker behöver du lämna uppgifter om din lön, din arbetstid och din arbetsgivare.
När kommer pengarna?
Från att din ansökan om förebyggande sjukpenning kommer in tar det normalt 30 dagar att handlägga ditt ärende. Om vi behöver fler uppgifter kan det ta längre tid.
Utbetalningen har inte ett fast datum utan kommer så fort vi är färdiga med handläggningen. Den faktiska utbetalningen kan du se 1 bankdag innan pengarna kommer.

Frågor och svar

1. Vad är medicinsk rehabilitering eller behandling?
Medicinsk behandling eller rehabilitering kan till exempel vara att gå till en psykolog, smärtbehandling, gymnastik, syn- och hörselrehabilitering eller arbetsterapi. Däremot räknas inte friskvård som medicinsk behandling.

2. Jag behöver resa för att ta mig till min behandling. Får jag pengar för den tiden?
Ja, du kan få ersättning även för restiden till och från behandlingen.

3. Behöver jag sjukanmäla mig?
Nej, du behöver inte sjukanmäla dig när du ansöker om sjukpenning i förebyggande syfte.

4. Vad ska jag göra om jag inte kan logga in på Mina sidor?
Om du måste ansöka på en pappersblankett
Alla blanketter som finns tillgängliga för nedladdning på webbplatsen hittar du på sidan E-tjänster och blanketter på svenska.
E-tjänster och blanketter på svenska
Om du har tekniska problem
Om ditt e-leg inte fungerar eller om du har andra tekniska problem kan du få hjälp på sidorna för teknisk support.
Vanliga frågor och svar
