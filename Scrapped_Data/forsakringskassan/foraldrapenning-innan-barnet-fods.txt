Föräldrapenning innan barnet föds

Teckenspråk
https://www.youtube.com/watch?v=Zc302-c6Ulg&feature=youtu.be

Redan innan barnet föds kan föräldrarna ta ut föräldrapenning för att förbereda sig inför barnets ankomst.

När kan man ta ut föräldrapenning innan barnet föds?
Du som är gravid kan börja ta ut föräldrapenning 60 dagar innan din beräknade förlossning.
Båda föräldrarna kan också ta ut föräldrapenning för att delta i föräldrautbildning innan barnet föds. Det gäller även när ni besöker mödravården och det är 60 dagar kvar till den beräknade förlossningen och fram till förlossningsdagen.
Du kan få föräldrapenning om du eller din partner väntar barn och du är försäkrad i Sverige. Du är normalt försäkrad i Sverige om du bor eller arbetar här.
I vänta barn‑guiden guidar vi dig inför barnets ankomst och din kommande föräldraledighet.


Hur mycket pengar kan jag få?
I vårt beräkningsverktyg Räkna på föräldrapenning kan du enkelt och snabbt se ungefär hur mycket du kan få i föräldrapenning.

Så ansöker du om föräldrapenning innan barnet föds
Först ska du anmäla att du kommer att vara ledig och sedan ansöker du om pengarna. Du kan anmäla när du vill, men senast samma dag som du vill ha ersättning för.

1. Anmäl
Så här anmäler du som är gravid : Skicka in ditt intyg om graviditet. Intyget fungerar som din anmälan och du kan ansöka om föräldrapenning i nästa steg.
Skicka intyget till:
Försäkringskassans inläsningscentral
839 88 Östersund.

Så här anmäler du som är den andra föräldern : Anmäl genom att ringa till kundcenter på 0771‑524 524.

2. Ansök på Mina sidor
Logga in på Mina sidor för att planera dina dagar och ansöka om föräldrapenning.
1. Ansök om föräldrapenning
2. Planera föräldrapenning

3. Utbetalning
Om din ansökan är komplett betalas pengarna ut inom 30 dagar. Annars kontaktar vi dig inom en vecka. Pengarna kommer den 25:e varje månad.
Under Utbetalningar på Mina sidor kan du se dina preliminära utbetalningar så snart vi har handlagt din ansökan. Den faktiska utbetalningen kan du se 1 bankdag innan pengarna kommer.

Avvikande utbetalningsdagar
Utbetalningsdatum och handläggningstider

Om du vill ändra din ansökan
Om du behöver ändra din ansökan ska du göra en ny ansökan. Om du gör din nya ansökan med ändringen senaste den 15:e i månaden får du rätt belopp vid nästa utbetalning.
Ansök om föräldrapenning


Hjälp oss göra vår webbplats bättre
Svara på enkäten och berätta vad du tycker om webbplatsen.

Frågor och svar

1. Får jag lägre föräldrapenning om jag går ner i arbetstid innan förlossningen?
Nej, inte om det är 6 månader eller kortare tid kvar till den planerade förlossningen. Din föräldrapenning beräknas på den inkomst du hade innan du gick ner i arbetstid.

2. Kan min arbetsgivare neka mig att vara föräldraledig?
Nej, inte om du meddelar det minst två månader i förväg. Enligt lag har du rätt att vara föräldraledig när du tar ut föräldrapenning. När du meddelar din arbetsgivare att du ska vara föräldraledig ska du också berätta hur länge du planerar att vara ledig. På vissa arbetsplatser kan det finnas kollektivavtal med andra regler, så det kan vara bra att prata både med facket och arbetsgivaren för att veta vad som gäller.

3. Kan jag som är den andra föräldern vara föräldraledig innan jag står som vårdnadshavare till barnet?
Ja, den som är gravid kan avstå några av sina föräldradagar till dig. Det är enklast att göra på Mina sidor.

